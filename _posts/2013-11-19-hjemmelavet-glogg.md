---
id: 123
title: Hjemmelavet gløgg
date: 2013-11-19T20:30:46+00:00
author: Mads
layout: post
guid: http://chew.dk/?p=123
permalink: /hjemmelavet-glogg/
featured-img: glogg1
categories:
  - Drikkevarer
tags:
  - alkohol
  - jul
  - rødvin
---
Nu da december nærmer sig med hastige skridt, er fantastiske juleting såsom gløgg næsten uundgåeligt! Man kan selvfølgelig altid vælge at smutte ned i den lokale biks og købe en liter færdigproduceret gløgg, men kvaliteten deraf er ofte tvivlsom. Og så er der selvfølgelig også gløggessens, hvilket faktisk kan være ganske acceptabelt, hvis man ikke vælger det billigste! Man kan også gå hele vejen, og selv lave det fra bunden, da det ikke koster alverden.<!--more-->

<a href="http://chew.dk/wp-content/uploads/glogg2.jpg"><img src="http://chew.dk/wp-content/uploads/glogg2-1024x680.jpg" /></a>

**Ingredienser:**

Gløggessens:

  * 1 fl. kraftig rødvin
  * 250 g brun farin
  * 20 g kanel i stænger
  * 20 g hel allehånde
  * 20 g hel nelliker

Gløgg:

  * 1,5 liter kraftig rødvin
  * Skal af 1 appelsin
  * 2 dl frisk appelsinsaft
  * 4 dl rosiner
  * 100 gram mandler
  * 3 dl portvin

Gløggessens laves ved at hælde rødvin i en gryde sammen med de anførte ingredienser og varme hele herligheden op, men dog ikke højere op end 78 grader celcius, da alkohol fordamper over denne temperatur. Brug eventuelt et termometer hvis man er i tvivl. Lad derefter essensen køle af. Derefter sies gløggessensen så vi kun har væsken tilbage.

Rosinerne lægges i blød i portvin i 24 timer forinden.

Bland derefter de sidste ingredienser i essensen, og varm op igen(stadig ikke højere end 78 grader celcius), tilsæt til sidst mandler samt rosiner inklusiv lagen.

Opskriften er frit efter <a href="http://politiken.dk/mad/opskrifter/ECE844513/hjemmelavet-gloegg/" target="_blank">Politikens gløgg opskrift</a>

Bonus info: På Engelsk hedder gløgg 'Mulled wine'.

<a href="http://chew.dk/wp-content/uploads/glogg3.jpg"><img src="http://chew.dk/wp-content/uploads/glogg3-1024x680.jpg" /></a>