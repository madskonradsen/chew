---
id: 165
title: Klassisk amerikansk burger
date: 2014-02-25T13:19:05+00:00
author: Ralph
layout: post
guid: http://chew.dk/?p=165
permalink: /klassisk-amerikansk-burger/
featured-img: cover
categories:
  - Hovedretter
tags:
  - burger
  - fastfood
---
En burger er et særdeles alsidigt måltid, der kan varieres alt efter brugen af ingredienser. Uanset den konkrete variation er det dog vigtigt at have grundlaget i orden. Med nogle få retningslinjer er det nemt at lave en lækker, klassisk burger hver eneste gang.
  
<!--more-->Ingen burger uden boller. Personligt finder jeg de sædvanlige hvide ‘supermarkeds-burgerboller’ med sesamfrø ret så intetsigende, men det er heldigvis nemt selv at bage bollerne - hvad enten du foretrækker en helt klassisk hvid bolle eller som her en bolle (delvist) baseret på fuldkornsmel.

<a href="/assets/img/posts/1.jpg"><img src="/assets/img/posts/1-1024x680.jpg" /></a>

<a href="/assets/img/posts/2.jpg"><img src="/assets/img/posts/2-1024x680.jpg" /></a>

En hovedregel for bøfferne er, at kødet ikke må være for magert. Hold dig fra hakket oksekød med 3–7% fedt, og vælg i stedet 12–18% eller endda 22%. Uanset fedtprocenten i oksekødet bliver burgeren næppe decideret sund — og i betragtning af, at en stor del af fedtet smelter væk, er federe oksekød et oplagt valg, der gør bøffen markant mindre tør.

Burgeren skal naturligvis også have et friskt præg, der typisk kommer fra grøntsager. Her benyttede jeg tre enkle grøntsager, som stort set altid er at finde i mit køleskab: rødløg, tomater og romainesalat.

<a href="/assets/img/posts/3.jpg"><img src="/assets/img/posts/3-1024x680.jpg" /></a>

De resterende ingredienser er hvad giver burgeren sit særpræg. I en mexikansk inspireret burger kan du eksempelvis tilføje guacamole og jalapeños, mens burgeren kan gøres ‘græsk’ ved at tilføje feta og oliven. I denne klassiske burger er ingredienserne dog velkendte: lagret cheddar og stegt (men ikke forkullet) bacon. Dertil kommer ketchup samt en smule dijonsennep, der giver burgeren et ekstra ‘kick’.

Burgeren serveres (vel nærmest naturligvis) med hjemmelavede pommes frites — her skåret med mandolinjern og tilberedt i ovn.

<a href="/assets/img/posts/4.jpg"><img src="/assets/img/posts/4-1024x681.jpg" /></a>